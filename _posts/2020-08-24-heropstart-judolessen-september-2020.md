---
layout: posts
---

Beste judoka’s, ouders, sympathisanten,

Volgende week dinsdag, 1 september, zullen onze lessen opnieuw opstarten. Als judoclub vinden wij het belangrijk dat onze judoka’s zich kunnen uitleven op de tatami. Uiteraard moet dit op een verantwoorde en veilige manier verlopen. Daarom hebben wij een reeks maatregelen opgesteld, rekening houdend met de geldende federale en lokale aanbevelingen; en met de aanbevelingen van de Vlaamse Judo Federatie.
Wij vragen aan al onze judoka’s om kennis te nemen van de maatregelen en deze dan ook strikt op te volgen. U kan de maatregelen in de bijlage van de e-mail die u als lid ontvangen heeft, via onderstaande link en op onze Facebook pagina terugvinden.

[Kano Kwai Laarne COVID maatregelen]({{ site.baseurl}}/assets/files/JC-KKL COVID-maatregelen.pdf)

Gelieve er rekening met te houden dat deze maatregelen nog kunnen wijzigen. Wij zullen het verloop van onze lessen evalueren en bijsturen waar nodig. Eveneens kunnen er nieuwe maatregelen opgelegd worden door de federale of lokale overheden. Wij zullen u op de hoogte houden van eventuele wijzigingen.

Op dit moment zijn alle vergunningen van onze leden verlengd tot eind september door de Vlaamse Judo Federatie. U zal binnenkort nog een brief ontvangen met verdere details in verband met de inschrijvingen voor het seizoen 2020-2021.

 Indien u toch nog vragen heeft, aarzel dan niet om ons te contacteren.